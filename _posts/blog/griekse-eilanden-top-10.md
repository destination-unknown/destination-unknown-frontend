---
layout: blog
title: Griekse eilanden top 10
short_description: Test
date: 2019-10-10T11:08:55.002Z
thumbnail: /images/uploads/hello-lightbulb-yb6wfhbkx40-unsplash.jpg
---
## Santorini

![Witte huisjes Santorini](/images/uploads/tamara-budai-mvjvehvudgq-unsplash.jpg "Witte huisjes Santorini")

Wanneer je maar één Grieks eiland in je leven gaat bezoeken, dan moet het Santorini zijn. Santorini ligt in de Cycladen en bestaat eigenlijk uit 6 kleine eilanden, namelijk Thira, Thirasia, Aspronisi, Paléa Kaméni, Néa Kaméni en Christiani. Het ruige landschap is ontstaan door uitbarstingen van de vulkaan, waarvan het grootste deel onder water ligt. Adembenemende uitzichten, iconische witte dorpjes gebouwd tegen de klif van de caldera en de mooiste zonsondergang ter wereld in Oia. Een nadeel van Santorini kan zijn dat het erg populair is en daarom wordt het steeds toeristischer en prijziger. Dit heeft meer impact op de westkant van het eiland, bij de stadjes Oia en Fira. Omdat het eiland zo klein is kun je het eiland prima ontdekken als je niet in de toeristische plekken verblijft. Daarom kun je misschien beter aan de oostkant van het eiland verblijven, daar zijn de stranden te vinden en is het een stuk betaalbaarder.

![Witte huizen op caldera Santorini](/images/uploads/andreas-nextvoyagepl-svkw6ozi49a-unsplash.jpg "Witte huizen op caldera Santorini")

## Kreta

![Zee Kreta](/images/uploads/stefan-kunze-riwb08kc57i-unsplash.jpg "Zee Kreta")

Kreta is het grootste Griekse eiland en heeft een compleet eigen cultuur. Omdat het zo groot is heeft het eiland letterlijk alles waar je naar op zoek bent. Drukke toeristische resorts, prachtige zandstranden aan de zuidkust, onaangetaste bergdorpjes, prachtige oude stadjes zoals Chania en Rethymnon, maar ook het welbekende Chersonissos voor al het feestgedruis. Het eiland is te groot om tijdens één vakantie helemaal te bezoeken, dus focus je of op de oostkust rond Agios Nikolaos en het lepra eiland Spinalonga, of focus je op het westen waar je Chania, Rethymnon en de mooiste stranden kunt vinden. 

![Zonsondergang strand Matala, Kreta](/images/uploads/milada-vigerova-x8vc99panz8-unsplash.jpg "Zonsondergang strand Matala, Kreta")

## Rodos

![Anthony Quinn Bay, Rodos](/images/uploads/img_2664.jpg "Anthony Quinn Bay, Rodos")

Rodos (of Rhodos) is een van de meest oostelijke eilanden van Griekenland op slechts een paar kilometer van Turkije. Het is het op drie na grootste Griekse eiland, maar de wegen zijn erg goed dus met een huurauto kun je overal goed komen. Rodos is het eiland met de meeste zonuren en daarom komen veel toeristen op dit eiland af. Rodos is een mythisch eiland waar al eeuwenlang volkeren hebben geleefd. Dit betekent dat er veel overblijfselen zijn uit de oudheid en het eiland kenmerkt zich dan ook door een rijke kunstgeschiedenis. Rodos stad was ooit zelfs het thuis van de Colossos, een van de zeven wereldwonderen uit de oudheid. De oude stad binnen de eeuwenoude stadsmuren heeft nog steeds een erg bijzonder middeleeuws centrum dat erg goed bewaard is gebleven. Naast dit heeft Rodos prachtige zandstranden aan de oostkust en baaitjes met helder blauw water zoals Anthony Quinn Bay en St Paul's Bay.

![Middeleeuwse ridderstraat, Rodos](/images/uploads/img_2509.jpg "Middeleeuwse ridderstraat, Rodos")

## Zakynthos

![Shipwreck beach, Zakynthos](/images/uploads/katya-shkiper-bfdc-dvtft8-unsplash.jpg "Shipwreck beach, Zakynthos")

Het eiland Zakynthos ligt in de Ionische zee ten westen van het Griekse vasteland. Iedereen die hier is, moet natuurlijk naar Navagio beach (ook wel Shipswreck beach). Niet om op het strand te liggen, maar om te genieten van het mooie uitzicht over de steile kliffen, het witte strand met het aangespoelde scheepswrak en het kraakheldere water. Wist je dat dit een van de meest gefotografeerde plekken van Griekenland is? Zakynthos is een erg groen eiland en staat bekend om het warme klimaat met in de zomer een lekker verkoelende wind. De Italianen noemden Zakynthos dan ook niet voor niets 'Fiore di Levante', oftewel de bloem van het Oosten. Vandaag de dag bezoeken mensen het eiland vooral voor de eindeloze stranden om heerlijk tot rust te komen.

![Klif in zee, Zakynthos](/images/uploads/max-van-den-oetelaar-f3rdbnqqbqu-unsplash.jpg "Klif in zee, Zakynthos")

## Paros

![Traditioneel straatje, Paros](/images/uploads/daria-nepriakhina-q9pi8r4irjq-unsplash.jpg "Traditioneel straatje, Paros")

Paros is één van de meest typische Griekse eilanden en een handige uitvalsbasis voor het bekende eilandhoppen rond de Cycladen. De stranden, het nachtleven en de hotels zijn allemaal goed en veel vakantiegangers komen elk jaar weer terug om de authentieke Griekse sfeer te proeven. De hoofdstad Parikia is een erg mooie oude stad met witte huisjes en huisvest de haven van Paros met veel bootverbindingen met andere eilanden in de Cycladen. Als je voor het nachtleven naar Paros komt, zul je je thuis voelen in het pittoreske Naousa. Surfliefhebbers zullen aan hun trekken komen op het winderige strand van Chrysi Akti. Er zijn daarnaast ook veel rustige en afgelegen stranden om lekker tot rust te komen en alleen maar te genieten van het blauwe water. Wil je echt een rustige vakantie? Kijk dan eens voor een vakantie naar Antiparos, de kleine buur op slechts enkele minuten met de boot van Paros.

![Huisje aan zee, Paros](/images/uploads/daria-nepriakhina-qem8cap_nbk-unsplash.jpg "Huisje aan zee, Paros")

## Corfu

![Baai op Corfu](/images/uploads/chris-karidis-qxw1yemhq_4-unsplash.jpg "Baai op Corfu")

Corfu is een noordelijk Ionisch eiland met een mix van vele invloeden, variërend van de Venetianen tot de Fransen, Italianen en Britten. De oude stad met de twee forten is een UNESCO-werelderfgoed en het is een van de mooiste eilanden wat betreft de natuur. Het eiland is groen en is een erg fijne plek om te wandelen. Er zijn gezellige plaatsjes waar je kunt genieten van de heerlijke Griekse keuken en er zijn mooie stranden waar je van het lekkere klimaat kunt genieten. Een must see is de prachtige baai Palaiokastritsa, met de begroeide rotsen, witte stranden en je raadt het al: het heldere lichtblauwe water.

![Bootje op Corfu](/images/uploads/major-wave-av9us5g2wbm-unsplash.jpg "Bootje op Corfu")

## Mykonos

![Dorpje op Mykonos](/images/uploads/alex-korolkoff-nqielheoocu-unsplash.jpg "Dorpje op Mykonos")

Mykonos kun je zien als het Ibiza van Griekenland. Het is een schitterend eiland en behoort tot de Cycladen. Het eiland biedt de beste stranden van het land, het vetste nachtleven en de meest belachelijke prijzen die je in Griekenland betaalt. Mykonos is onwijs populair onder de rich en famous, en dat is niet zonder reden. Het eiland wordt gekenmerkt door de traditionele wit met blauwe huisjes, waar de Cycladen zo bekend om zijn geworden. Kortom, Mykonos is perfect voor iedereen die overdag wilt ontspannen en 's avonds de beste feesten wilt meemaken.

![Kerk op Mykonos](/images/uploads/ricardo-gomez-angel-m_leyoqfg24-unsplash.jpg "Kerk op Mykonos")

## Kefalonia

![Myrtos strand, Kefalonia](/images/uploads/george-prentzas-i3spilejwws-unsplash.jpg "Myrtos strand, Kefalonia")

Eén van de best bewaarde geheimen van Griekenland is het eiland. Het mooie eiland ligt in de Ionische zee ten westen van het Griekse vasteland. Het grote publiek heeft Kefalonia nog niet echt ontdekt, terwijl het eiland wel een eigen vliegveld heeft en dus vrij makkelijk te bereiken is! Kefalonia is een erg groen eiland met veel bosachtige gebieden. Daarnaast zijn er erg veel kleurrijke dorpjes zoals het prachtige Assos en pittoreske Fiskardo. Ook heb je op Kefalonia heerlijke stranden met de felblauwe wateren van de Ionische zee. Als jij al een echte Griekenland kenner bent, probeer dan Kefalonia om je te laten verrassen.

![Uitzicht Kefalonia](/images/uploads/daniel-van-der-kolk-bws3ofnwb7q-unsplash.jpg "Uitzicht Kefalonia")

## Hydra

Hydra is een van de mooiste Griekse eilanden met een unieke architectuur die door de tijd heen uitstekend bewaard is gebleven. Grote huizen doemen op aan de heuvels aan weerszijden van de pittoreske haven en er is een totaalverbod op auto's en motorfietsen op het eiland. In plaats daarvan nemen ezels alle vervoerslasten van de lokale bevolking en bezoekers op zich en lopen ze door de smalle straatjes. Om naar een van de zandstranden van het eiland te gaan, moet je een zeetaxi huren, maar de meeste mensen gaan naar de diepblauwe wateren vlak bij de haven om te zwemmen. Met maar 2000 inwoners is Hydra een rustig, maar traditioneel eiland waar je de echte Griekse cultuur nog kunt snuiven. Zeker een aanrader!

## Skiathos

![Dorp op Skiathos](/images/uploads/razvan-dumitrasconiu-g_4t6u5zrey-unsplash.jpg "Dorp op Skiathos")

Skiathos is een eiland behorend tot de Noordelijke Sporaden en in tegenstelling tot de Cycladen, worden deze eilanden overspoeld met pijnbomen die de zee bereiken. Deze pijnbomen omringen de vele zandstranden op het eiland, zoals Koukounaries. Hora, de hoofdstad van het eiland, is een idyllisch dorp met witte huizen met rode daken gebouwd op een heuvel langs de haven. Een ideale bestemming voor gezinnen en mensen die niets hebben met de ruwe en rotsachtige natuur van de eilanden in het zuiden van de Egeïsche zee, zoals Kreta en Rodos. Snelle bootverbindingen tot de andere eilanden van de Sporaden zoals het schilderachtige Skopelos, authentieke Skyros en Alonissos, maakt eilandhoppen in de Sporaden ook heel toegankelijk!

![Dorp, Skiathos](/images/uploads/skiathos-greece-5tq6bxlln68-unsplash.jpg "Dorp, Skiathos")
