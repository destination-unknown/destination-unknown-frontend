---
layout: blog
title: Mooiste plekken in Europa
short_description: >-
  Ook dicht bij huis hebben we de mooiste stukjes natuur en prachtige
  bezienswaardigheden. In deze blog zetten we de mooiste plekken onder elkaar!
date: 2020-01-14T19:59:01.118Z
thumbnail: /images/uploads/calvin-hanson-POqJeWrVfnU-unsplash.jpg
---
Ook dicht bij huis hebben we de mooiste stukjes natuur en prachtige bezienswaardigheden. In deze blog zetten we de mooiste plekken onder elkaar!



## De Azoren, Portugal

Voor de echte natuurliefhebbers ligt er een pareltje midden in de Atlantische oceaan: de Azoren. De Azoren zijn een vulkanische eilandarchipel, die officieel bij Portugal hoort. Op deze eilanden vind je prachtige groene heuvels, geisers, warmwaterbronnen en kratermeren in bijzonder blauwe kleuren. Naast de indrukwekkende natuur zijn er mooie dorpjes en stranden waar je heerlijk tot rust kunt komen.

![Meer op de Azoren, Portugal](https://lh3.googleusercontent.com/KxmZXEE72OBVHoAtRLWSQ2l9eDhNcKbfBV2mqexn5JrHA_1ZJ07CU1eNm0nX57LvMnbMJ_8xtXGIzPWm0wz8oR0hbtAEZmis_jY5AdIgu_b2i0k9ovNXngna24MNJryoMf53lRoV "Meer op de Azoren, Portugal")

## Lapland, Finland

Prachtige sneeuwwitte bossen, sleeritjes met husky’s of rendieren en knusse blokhutten bedekt met een pak sneeuw. Het Finse Lapland ligt hoog in de poolcirkel en is dereal-lifeversie van de Noordpool. Vind hier het Noorderlicht en bekijk dit indrukwekkende natuurwonder vanuit een echte iglo!

![Op de slee in Fins Lapland](https://lh6.googleusercontent.com/ZGFKmPgwWp46WpMNjcHduAMuzNVBWwArbT3_zI4KY7d8yIPbZBWqJ7fhzC3a15Ngc0JYrBE_elHYUxAkreGwqtP4WBIDElgkaaOxilVSBY1_IUFGuluQywYO47ZyB0ugv0XMpBet "Op de slee in Fins Lapland")

## Skopelos, Griekenland

Het meest groene eiland van Griekenland is Skopelos! Het is het op een na grootste eiland van de Sporaden en is erg populair onder toeristen. Meer dan de helft van het eiland is bedekt met pijnbomen, die op sommige plekken zelfs tot aan de kust toe groeien. Dit zorgt voor schilderachtige uitzichten aan de zee. De hoofdstad Chora bestaat uit vele smalle straatjes met traditionele tavernes en leuke winkeltjes.

![Kustlijn op Skopelos, Griekenland](https://lh4.googleusercontent.com/ULc1fAv1ZaYIgnVd9rsoBU8hrbQjd3GMKGX8MT-qHB6C0fOmZtRUzfs6_lYXs1YEn_Xp7ugFhxFMAoznurGs0p5UvjV5Cn4h1glpsO2fA3IsYkAPS3v5bULaWZ6mYbEIEmIbYBpr "Kustlijn op Skopelos, Griekenland")

## De Schotse Hooglanden

Reis door een landschap van hoge bergen, diepe lochs en uitgestrekte bossen in het verre noorden van Schotland! De ruige Schotse Hooglanden zijn met stip een van de mooiste natuurbestemmingen van Europa. Niet voor niets heeft dit landschap decor gestaan voor talloze succesvolle films en tv-series! Een absoluut hoogtepunt is het meer van Loch Ness: het is maar liefst 230 meter diep en we kennen allemaal de mythe over het grote beest dat hier zou leven..

![Uitzicht in de Schotse Hooglanden](https://lh3.googleusercontent.com/xG13r5LZ_shokWvY132sBb3CwUM8W1LYRjxbKVstV7BENOqIAMjrrBhyOkx0Myu0f3ReoWFJJofAfTuoZ6Vn03yHqn_v29A0oZGJC8bBfsHxOLpQHa72GjtznS5VOeV-zV0gRGTn "Uitzicht in de Schotse Hooglanden")

## Alentejo, Portugal

De streek Alentejo ligt tussen Lissabon en de Algarve in en is nog vrij onbekend onder de toeristen. Toch is het een prachtige plek en kun je deze eigenlijk niet missen wanneer je door Portugal reist. Je kunt er genieten van de authentieke dorpjes, verrukkelijke keuken en veelzijdige natuur. Het is dé wandelbestemming bij uitstek! Daarnaast staat deze regio bekend als ‘Starlight Tourism destination’, wat betekent dat je hier dankzij de minimale luchtvervuiling gegarandeerd 250 nachten per jaar kunt genieten van een prachtige sterrenhemel!

![Uitzicht in Alentejo, Portugal](https://lh5.googleusercontent.com/9kcRopzq3_Hzda7pCrF-3DH0y7IqrvmIOmwFPiPgkFhX7FuWaH3rPgAp0rviZ3Cz5JSh7mwCT0TfFLlW2QX5QFBImoxAwN4Gbp1Iwx2eFTQSm9ZzZikA6BlGmOwyZcX49SJTi1Y9 "Uitzicht in Alentejo, Portugal")

## De Noorse Fjorden

Noorwegen bezit meer dan duizend fjorden die zich uitstrekken over de westelijke kustlijn. Sinds 2005 staat de Noorse fjorden in de Werelderfgoedlijst van UNESCO. Deze prachtige natuurverschijnselen kun je herkennen aan de steile wanden en reusachtige kliffen, waar soms ook een waterval langs kan lopen. Een fjord is officieel een inham in een bergachtige kust, maar in Noorwegen worden sommige meren ook voor fjorden aangezien, vanwege de steile bergen eromheen.

![Huisjes bij de Noorse Fjorden](https://lh3.googleusercontent.com/Tv7NQtVXivCuDKwYDIbXhafUjSLJ13yKP5IB05o49mugAIyWEw46tscT-VjAsn61Vfuxfkqq-mdbtvAWjHZYOXOFF4SyoQ9fr-O7WyXGekei1jMhl7FUIhdoXtf2Xi-zgoD1CnhK "Huisjes bij de Noorse Fjorden")

## Amalfikust, Italië

Er zijn een aantal bestemmingen in de wereld die op iedereens bucketlist te vinden zijn, en de Amalfikust is er daar een van! Niet voor niks staat ook deze reisbestemming in de Werelderfgoedlijst van UNESCO. Van het legendarische Positano tot de berg Ravello, de volledige kustlijn is een plaatje om te zien. De pittoreske dorpjes liggen op bijzondere wijze geplakt tegen de rotsachtige kust. De kleurrijke huisjes gebouwd tegen de kliffen en uitzicht op de azuurblauwe zee maakt de Amalfikust een van de mooiste kusten van Europa!

![Positano aan de Amalfi kust, Italië](https://lh5.googleusercontent.com/hAGGUWFrFVBoqYAIntb1ywnOwh6Py4Nn1ac1Cr2pXVEcnwFRANNOam2To4H1GKyZb_dkGHYH5GBQIQSSt0V3HNYATlBShzw-H-H5IoIOKEcjLCDuCzX8tUXyM8FF6LA0KnenGhJE "Positano aan de Amalfi kust, Italië")

## Het meer van Bled, Slovenië

Slovenië is geen groot land, maar de natuur is er prachtig! Van druipsteengrotten tot gigantische watervallen: hier kijk je je ogen uit. Het meer van Bled is een bijzondere plek waar midden in het meer een eilandje ligt met een charmant kerkje. Dit is voor veel stellen de ultieme romantische plek, en daarom ook de reden waarom velen hier trouwen. Met een bootje vaar je naar het bosrijke eilandje in het midden van het meer, waar je je waant in de idyllische, groene omgeving van bossen en rotsen. Love is in the air!

![Het meer van Bled, Slovenië](https://lh4.googleusercontent.com/c21ECZWnWz6u-_1vAIeRXgrKbdS9F_W8YYNzTQ1FcNLc83zLFbblzT4Ol5S87xRufoYGPS_X_-WDvEKM1uNUIcPTaLMV0zYL7Vq0Sq__dVJq4aJ5AeWV6J6BFzEGpjHeb6IPpd3N "Het meer van Bled, Slovenië")

## Rakotzbrücke, Kromlau, Duitsland

Vlakbij de Poolse grens ligt het Duitse plaatsje Kromlau. In de 19e eeuw werd het Kromlauer Park gebouwd: een voorbeeld van een Engelse tuin met veel kleine vijvers en meren. Het meest bekende gedeelte van dit park is de Rakotzbrücke, ook wel de Duivelsbrug genoemd. Deze prachtige oude brug is een favoriete spot voor veel fotografen, omdat de halve stenen cirkel weerspiegelt in het water eronder. Vanuit welke hoek je ook kijkt, de Rakotzbrücke vormt altijd een perfecte cirkel in het water. Bijgelovige inwoners van Kromlau refereren daarom al jaren terug naar de brug als de duivel.

![De Rakotzbrücke in Duitsland](https://lh5.googleusercontent.com/ilXKn4Q1a8Sw5_koB7TU-4QzGMTeWwPEgInupMjQaU0yB8tmZs1-6HXLLd7CDU7sexHQRWOu6ysN035fGe_jdMxZhLy5evWSy-eBF5_Ad7qbEZmERA4YCDuQ2WWlUqJfmGOMpOoD "De Rakotzbrücke in Duitsland")

## Hallstatt, Oostenrijk

Het kleine historische stadje Hallstatt ligt aan de oevers van een meer, te midden van prachtige bergen. Het landschap speelt een belangrijke rol in deze geschiedenis. Door duizenden jaren werk in de mijnen is de binnenkant van de berg compleet veranderd. Het schilderachtige gebied voelt als een sprookje en heeft veel inspiratie geboden aan kunstenaars en schrijvers. Tegenwoordig is dit stadje de meest Instagram-waardige plek ter wereld, nu bekend is dat Hallstatt de belangrijkste inspiratiebron is geweest voor de filmFrozen.

![Hallstatt in Oostenrijk](https://lh3.googleusercontent.com/uON7E-CkOiN_1NOfOMP1MHKRD5zUg_HmbxOzkaZ1SVcvXIXQi3eK9pAdgfILH9eIfTl57nzpxWoOG-JltjRCxFa6y8iCGzHG5G8mK_dZ7-Rt3271beJIdgR_7McXatO8cRn2Hfga "Hallstatt in Oostenrijk")

## Meteora, Greece

De kloosters van Meteora bevinden zich op honderden meters hoge rotspilaren in het binnenland van Griekenland. Al in de veertiende eeuw werden de eerste kloosters door de monniken gebouwd. Door de bijna onmogelijke locatie werden alle bouwmaterialen omhoog gehesen met netten en touwen. Ooit waren er 24 kloosters, tegenwoordig zijn er hier nog maar zes actieve kloosters van over. Deze zijn allemaal te bezoeken. Meteora kun je bezoeken per auto, maar te voet met een gids kom je op plekken met de mooiste uitzichten op deze reusachtige rotsen en de omliggende natuur.

![Rotspilaren in Meteora, Griekenland](https://lh3.googleusercontent.com/nlGs1GQPHZHquta4brY-2koAYVAq4FT9BByJI5BB8QM-4zi_QpFnVBIRb0F8utFe_88xLPYf2i4RxUG4FVD_X5XMjPtHacoY5fyQ2-DhmKt6Y33fvn_v-L8sqYLrAo4BVgFJtqve "Rotspilaren in Meteora, Griekenland")

## Trolltunga, Norway

Trolltunga, letterlijk ‘de trollentong’, is een rotspunt in Noorwegen die 700 meter boven het meer Ringedalsvatnet uitsteekt. Voor de hike naar dit stukje natuurschoon is een flinke conditie vereist: hij duurt gemiddeld 8 tot 12 uur. Toch is het de moeite waard, want niet alleen het adembenemende uitzicht bovenop de rots is prachtig, ook de route er naartoe brengt je langs talloze meren en fjorden. Ben je avontuurlijk en houd je wel van een uitdaging? Dan is de hike naar de Trolltunga een echte aanrader voor jou!

![Adembenemend uitzicht op Trolltunga, Noorwegen](https://lh6.googleusercontent.com/w3rnuZTEIo2coZhmeFQqksynZSs6LOSX2qZ7Tz-yiK9FgxRQ-pG8SyyHPumzl11eSzaTg_jGErK5JNWe0bTGWvu1mBrpnUiuLP10AsHvZh9dpx3iHuUKpw4PeTgOcBi1d8PKfS5G "Adembenemend uitzicht op Trolltunga, Noorwegen")
