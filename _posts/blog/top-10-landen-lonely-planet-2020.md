---
layout: blog
title: Top 10 landen Lonely Planet 2020
short_description: >-
  Lonely Planet heeft pas haar jaarlijkse Best in Travel lijstjes uitgebracht.
  Omdat wij van Destination Unknown jou altijd graag helpen met het kiezen van
  een land om naartoe te reizen hebben wij hier reikhalzend naar uitgekeken. In
  deze blog vind je de top 10 landen om te bezoeken in 2020 volgens de officiële
  Lonely Planet Best in Travel!
date: 2019-10-23T06:01:58.680Z
thumbnail: /images/uploads/chris-holgersson-al2sdlbtdns-unsplash.jpg
---
Lonely Planet heeft pas haar jaarlijkse Best in Travel lijstjes uitgebracht. Omdat wij van Destination Unknown jou altijd graag helpen met het kiezen van een land om naartoe te reizen hebben wij hier reikhalzend naar uitgekeken. [Bestel hier](https://partner.bol.com/click/click?p=2&t=url&s=1025999&f=TXL&url=https%3A%2F%2Fwww.bol.com%2Fnl%2Fp%2Fbest-in-travel-2020-lp%2F9200000107177016%2F&name=Best%20in%20Travel%202020%20LP%2C%20Lonely%20Planet) dit nieuwste exemplaar in deze serie. In deze blog vind je de top 10 landen om te bezoeken in 2020 volgens de officiële Lonely Planet Best in Travel!

## 1. Bhutan

![Paro Taktsang, Bhutan](/images/uploads/adli-wahid-a87rz-mjn_e-unsplash.jpg?nf_resize=fit&h=800 "Paro Taktsang, Bhutan")

Het kleine Bhutan ligt in het hart van de Himalaya en heeft een bijzonder ‘high-value, low-impact’ beleid. Meest in het oog springend is het feit dat toeristen elke dag een flinke vergoeding moeten betalen. Volgens Lonely Planet betekent dit dat het erg rustig is, en er geen afval in de natuur rondslingert. In Bhutan ben je echt één met de natuur en dit land is het paradijs voor mensen die graag in de bergen wandelen. Dit is ook nog eens heel gezond voor je… Wist je dat Bhutan het enige CO2-negatieve land ter wereld is? 

## 2. Engeland

![Kustlijn in Engeland](/images/uploads/dennis-kummer-bi9fgfwlfrm-unsplash.jpg?nf_resize=fit&h=800 "Kustlijn in Engeland")

De grootste reden voor het feit dat Engeland in de top 10 landen om in 2020 te bezoeken verschijnt, is de kustlijn. De lange kustlijn heeft alles van prachtige rotsformaties en steile kliffen die de zee in verdwijnen tot aan rustigere transities tussen land en zee, en alles daar tussenin. Dit is tegenwoordig een plek waar bezoekers en bewoners graag tot rust komen. Maar waarom dan in 2020? Lonely Planet weet te melden dat in 2020 steeds meer nieuwe stukken van het England Coast Path worden geopend. Dit pad zal zodra het af is een 5.000 kilometer lang pad zijn waardoor de gehele kustlijn bereikt kan worden!

## 3. Noord-Macedonië

![Kerkje bij meer in Noord-Macedonië](/images/uploads/kristijan-arsov-xhv3d-lmy_c-unsplash.jpg?nf_resize=fit&h=800 "Kerkje bij meer in Noord-Macedonië")

Het land dat haar naam in 2019 heeft veranderd (voorheen Macedonië) ligt in het midden van de Balkan. Noord-Macedonië is iets kleiner dan Nederland en heeft geen kustlijn. Het land staat bekend om haar prachtige natuur en tradities. Bezoek in 2020 zeker de Matka kloof, waar je je ogen uit zult kijken. Vergeet ook zeker het door UNESCO beschermde meer van Ohrid niet. Deze plek omvat niet alleen natuurlijk schoon, maar staat ook vol met prachtige kloosters en kerkjes.

## 4. Aruba

![Landschap in Aruba](/images/uploads/raoul-croes-u6dagldivtw-unsplash.jpg?nf_resize=fit&h=800 "Landschap in Aruba")

Aruba zal je versteld doen met haar diversiteit. Aan de ene kant heb je prachtige stranden zoals Eagle Beach, dat door TripAdvisor is uitgeroepen tot een van de beste stranden ter wereld, en aan de andere kant heb je de ruige kustlijn en woestijnachtige landschappen.
Een van de leukste plekken van Aruba is de Natural Pool, oftewel het natuurlijke zwembad. Het is een avontuur om in dit "zwembad" te zwemmen met de golven die over de rotsen slaan. Lonely Planet merkt terecht Aruba’s ambitieuze plannen op met betrekking tot duurzaamheid, het land is hard bezig met een totaalverbod op wegwerpplastic.

## 5. eSwatini

![Dieren in eSwatini](/images/uploads/bas-de-korte-mhrz-gohlmg-unsplash.jpg?nf_resize=fit&h=800 "Dieren in eSwatini")

Onlangs is Swaziland van naam veranderd en heet het officieel eSwatini. Het mini landje ligt op de grens van Zuid-Afrika en Botswana en is nog niet ontdekt door de gemiddelde reiziger. Lonely Planet looft zowel het nieuwe internationale vliegveld als de verbeteringen in het wegennet. Met deze ingrepen hoopt het land meer toeristen te verwelkomen, en daarom raadt Lonely Planet je aan om er in 2020 als eerste bij te zijn! 

## 6. Costa Rica

![Zipline kabelbaan in Costa Rica](/images/uploads/perry-grone-r2yjoctltek-unsplash.jpg?nf_resize=fit&h=800 "Zipline kabelbaan in Costa Rica")

Costa Rica - 'rijke kust' - dankt zijn naam aan de vele met palmbomen omringde witte stranden. Het is een land in Centraal Amerika dat wordt begrensd door Nicaragua en Panama. Zipline door de jungle en ontdek een rijke dierenwereld in de regenwouden van Monteverde en Manual Antonio. Volgens Lonely Planet begrijpen de Costa Ricanen het belang van de natuur en neemt het land het voortouw in duurzaam toerisme. Het land hoopt in 2020 een van de eerste CO2-neutrale landen ter wereld te worden. Een mooi jaar dus om naar Costa Rica af te reizen!

## 7. Nederland

![Gracht in Nederland](/images/uploads/adrien-olichon-qrtym77b6xk-unsplash.jpg?nf_resize=fit&h=800 "Gracht in Nederland")

Op plek 7 zet Lonely Planet ons eigen kikkerlandje! Dit is met name te danken aan het feit dat Amsterdam altijd wel een bezoek waard is, en omdat 2020 natuurlijk het jaar is van het Eurovisie Songfestival in Rotterdam. Voor de mensen die wat meer de rust zoeken worden ook de Waddeneilanden aangeraden. 

## 8. Liberia

![Palmbomen in Liberia](/images/uploads/bethany-laird-pw1jvcoa9kg-unsplash.jpg?nf_resize=fit&h=800 "Palmbomen in Liberia")

De grote onbekende in deze lijst is Liberia. Dit land ligt in West-Afrika en heeft idyllische stranden, regenwouden en een rijke flora en fauna waar je veel wilde dieren tegen komt. De inwoners zijn erg vriendelijk en positief, en dat zorgt ervoor dat de mensen die Liberia bezocht hebben erg enthousiast zijn. Lonely Planet wijst erop dat deze natuurlijke regenwouden waarschijnlijk generaties lang bewaard zal blijven, dankzij een akkoord met Noorwegen om alle ontbossing in 2020 tegen te gaan!

## 9. Marokko

![Keramiek aan de muur in Marokko](/images/uploads/raul-cacho-oses-ff4penw-pba-unsplash.jpg?nf_resize=fit&h=800 "Keramiek aan de muur in Marokko")

Marokko is een prachtig land in het uiterste noordwesten van Afrika. Bezoek de koningssteden Fèz, Meknès, Marrakesh en Rabat met de prachtige paleizen en de herkenbare soeks, waar het vooral in Marrakesh erg chaotisch en druk kan zijn. Lonely Planet zet Marokko in de top 10 landen om te bezoeken in 2020 omdat de medina van Marrakech in 2020 benoemd wordt tot de eerste culturele hoofdstad van Afrika ter ere van het rijke erfgoed. 

## 10. Uruguay

![Zonsondergang in Uruguay](/images/uploads/ari-crespo-wwbk0aca7gs-unsplash.jpg?nf_resize=fit&h=800 "Zonsondergang in Uruguay")

Dit Zuid-Amerikaanse land is nog niet heel populair qua toerisme, terwijl het in Uruguay juist heel goed vertoeven is. Lonely Planet haalt aan dat er een lange kustlijn is, een opkomende wijnindustrie, levendige warmwaterbronnen en “eindeloos glooiende landschappen die de grandeur van Zuid-Amerika haast tastbaar maken”. Naast al dit natuurschoon is Uruguay ook nog eens een van de meest veilige en tolerante landen van het continent. Alle redenen om Uruguay in 2020 te bezoeken!

bron: https://www.lonelyplanet.com/best-in-travel/countries
