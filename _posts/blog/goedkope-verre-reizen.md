---
layout: blog
title: Goedkope verre reizen
short_description: >-
  Het zou zonde zijn om naar de goedkoopste vliegtickets te kijken terwijl je al
  je zakgeld uitgeeft aan de eerste ronde cocktails. Het meest vervelende op een
  vakantie is het sluipende besef dat je straks rood staat op de bank als je
  thuiskomt. Om je te helpen hebben we overzicht gemaakt van de goedkoopste
  landen ter wereld!
date: 2019-09-17T19:54:02.651Z
thumbnail: /images/uploads/francesca-tirico-dxefc5pa5ne-unsplash.jpg
---
## **Sri Lanka**

![Trein Sri Lanka](/images/uploads/egle-sidaraviciute-tsyniyzikiq-unsplash.jpg "Trein in Sri Lanka")

Op de een of andere manier is Sri Lanka voor veel budget-backpackers van de radar verdwenen. Hoewel de omringende landen in Zuidoost-Azië flink gegroeid zijn in populariteit blijft Sri Lanka toch een beetje achter.

Sri Lanka is een land vol landschappen dat ideaal is om te voet of met de trein te worden verkend. Er is een kleine community backpackers die hun avontuur doorbrengen met tochten in de bergen en relaxen op de ongerepte stranden.

Er is een vrij toegankelijke backpack route door het land, dat het makkelijk maakt om naar verschillende delen van het eiland te gaan. Daarvandaan kun je op eigen gelegenheid minder bekende stranden en jungles vinden.

Voor minder dan 7 euro per nacht slaap je in de beste hostels van Sri Lanka. Ook heeft de regering aangekondigd dat het de kosten van vluchten naar en uit het land zal verlagen, waardoor het des te toegankelijker wordt voor budgetreizigers!

## **Nicaragua**

![Backpacken Nicaragua](/images/uploads/ferdinand-feng-hdmlapxfm5u-unsplash.jpg "Granada in Nicaragua")

Voor de ervaren backpackers onder ons behoeft Nicaragua geen introductie. Nicaragua is een fijne en goedkope plek om te reizen in Midden-Amerika en is daardoor ook een uitstekende plek voor mensen die met een beperkt budget op vakantie willen gaan.

Nicaragua is een magisch land van vulkanische bergtoppen, toffe feesten, jungletochten en Maya-locaties. Het is veilig, alles in het land is makkelijk te bereizen en heeft voor elk wat wils.

Je kunt een kamer scoren voor minder dan 10 euro per nacht en voor minder dan een euro eet je het lekkerste streetfood. Alcohol is goedkoop en de stranden zijn gratis! Als je een budget backpacker bent, is Nicaragua een verstandige keuze.

In vergelijking met andere landen in Midden-Amerika, zoals buurland [Costa Rica](https://www.destination-unknown.nl/costa-rica), is Nicaragua zeker een van de goedkoopste landen om te verblijven in heel Midden-Amerika. Een overnachting in Costa Rica kost je al snel het dubbele dan wat een overnachting in Nicaragua kost!

## **Cambodja**

![Tempel Cambodja](/images/uploads/gyorgy-bakos-over7bwxxxg-unsplash.jpg "Angkor Wat in Cambodja")

Inmiddels al zeker een populaire stop onder backpackers! Daardoor is [Cambodja](https://www.destination-unknown.nl/cambodja) niet meer zo goedkoop als vroeger, maar je kunt nog steeds biertjes kopen voor 25 cent en voor een paar euro overnacht je al in budget hostels.

Voor een fractie van de prijs van buurland [Thailand](https://www.destination-unknown.nl/thailand) en met veel prachtige stranden, stomende oerwouden en het fantastische Angkor Wat, is Cambodja een veilige keuze voor een  budgetreiziger omdat het veilig, gemakkelijk en leuk is.

## **Bolivia**

![Zoutvlakte Bolivia](/images/uploads/samuel-scrimshaw-kp_87texcwi-unsplash.jpg "Zoutvlakte in Bolivia")

Met de beroemde zoutvlakten, verbluffende architectuur en de spotgoedkope feesten is Bolivia een indrukwekkende budgetbestemming. 

In tegenstelling tot zijn buren, Peru, Chili en [Brazilië](https://www.destination-unknown.nl/brazilie), blijft Bolivia een bestemming buiten de gebaande paden. Onverschrokken reizigers die hier komen, worden beloond met een overvloed aan avontuurlijke activiteiten en sommige van de mooiste landschappen van Zuid-Amerika.

Als je naar de lokale markten en restaurants gaat, is het makkelijk om te genieten van heerlijk eten zonder dat het een rib uit je lijf kost. Voor minder dan 3 euro heb je prima eten! Voor een goedkope plek om te bezoeken in Zuid-Amerika, staat Bolivia zeker hoog op de lijst.

## **Filipijnen**

![Zonsondergang Filipijnen](/images/uploads/cris-tagupa-lt7zmkth3o8-unsplash.jpg "Zonsondergang in de Filipijnen")

Een van de meest paradijselijke landen in Zuidoost-Azië en een van de goedkoopste eilandgroepen om te bezoeken in Azië is de [Filipijnen](https://www.destination-unknown.nl/filipijnen). Het is een plek met prachtige stranden, iconische palmbomen en vriendelijke bewoners.

Trek voor een avontuur de jungle in maar ga niet naar Manilla. Dit is een erg dure stad en moet worden vermeden door reizigers met een beperkt budget. Het best voor je portemonnee zou zijn als je meteen naar Sagada of Palawan gaat en langzaam reist!

## **Nepal**

![Anna Purna](/images/uploads/sebastian-pena-lambarri-wj9elwgxa6c-unsplash.jpg "Anna Purna tocht in Nepal")

[Nepal](https://www.destination-unknown.nl/nepal) staat met het Himalaya gebergte bekend als het dak van de wereld en is een van de goedkoopste landen om te bezoeken. Zodra je de toeristische gebieden van de Thamel in Kathmandu verlaat, daalt de prijs stevig.

Vervoer is spotgoedkoop, soms kun je in het hele land bussen vinden voor slechts 3 euro.

Als je op zoek bent naar de mooist trektochten ter wereld, is er geen goedkopere bestemming dan Nepal. De Anna Purna tocht kost ongeveer 18 euro per dag. Dan heb je ook gelijk kamer in een theehuis en drie maaltijden per dag. In de kraampjes langs de weg kun je voor nog geen euro eten kopen. Van alle goedkope landen om te bezoeken in de wereld, moet Nepal misschien wel bovenaan staan!
